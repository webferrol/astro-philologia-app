---
titulus: P. OVIDI NASONIS METAMORPHOSEON LIBER PRIMVS
descriptio: Traductio, liber primus
---

- [Volver a Latín](/latin)
- [Inicio](/)

# P. OVIDI NASONIS METAMORPHOSEON LIBER PRIMVS

In nova fert animus mutatas dicere formas  
corpora; di, coeptis (nam vos mutastis et illas)  
adspirate meis primaque ab origine mundi  
ad mea perpetuum deducite tempora carmen!  
     Ante mare et terras et quod tegit omnia caelum               5  
unus erat toto naturae vultus in orbe,  
quem dixere chaos: rudis indigestaque moles  
nec quicquam nisi pondus iners congestaque eodem  
non bene iunctarum discordia semina rerum.  
nullus adhuc mundo praebebat lumina Titan,          10  
nec nova crescendo reparabat cornua Phoebe,  

<figure>
    <img src="/Febe.jpg" title="en griego antiguo Φοίβη, Phoíbē: «brillante, puro»" alt="Febe" class="w-full object-cover">
    <figcaption>nec nova crescendo reparabat cornua <a href="https://es.wikipedia.org/wiki/Febe_(mitolog%C3%ADa)">Phoebe</a>, </figcaption>
</figure>  

nec circumfuso pendebat in aere tellus  
ponderibus librata suis, nec bracchia longo  
margine terrarum porrexerat Amphitrite;  

<figure>
    <img alt="Anfitrie" src="/Cirta_mosaic.jpg" title="En la mitología griega Anfitrite, Anfítrite o Anfitrita (en griego, Άμφιτρίτη: ‘la tercera que rodea [el mar]’)" class="object-cover">
    <figcaption>margine terrarum porrexerat <a href="https://es.wikipedia.org/wiki/Anfitrite">Amphitrite</a>;</figcaption>
</figure> 

utque erat et tellus illic et pontus et aer,               15  
sic erat instabilis tellus, innabilis unda,  
lucis egens aer; nulli sua forma manebat,  
obstabatque aliis aliud, quia corpore in uno  
frigida pugnabant calidis, umentia siccis,  
mollia cum duris, sine pondere, habentia pondus.               20  
     Hanc deus et melior litem natura diremit.  
nam caelo terras et terris abscidit undas  
et liquidum spisso secrevit ab aere caelum.  
quae postquam evolvit caecoque exemit acervo,  
dissociata locis concordi pace ligavit:               25  
ignea convexi vis et sine pondere caeli  
emicuit summaque locum sibi fecit in arce;  
proximus est aer illi levitate locoque;  
densior his tellus elementaque grandia traxit  
et pressa est gravitate sua; circumfluus umor               30  
ultima possedit solidumque coercuit orbem.  
     Sic ubi dispositam quisquis fuit ille deorum  
congeriem secuit sectamque in membra coegit,  
principio terram, ne non aequalis ab omni  
parte foret, magni speciem glomeravit in orbis.               35  
tum freta diffundi rapidisque tumescere ventis  
iussit et ambitae circumdare litora terrae;  
addidit et fontes et stagna inmensa lacusque  
fluminaque obliquis cinxit declivia ripis,  
quae, diversa locis, partim sorbentur ab ipsa,               40  
in mare perveniunt partim campoque recepta  
liberioris aquae pro ripis litora pulsant.  
iussit et extendi campos, subsidere valles,  
fronde tegi silvas, lapidosos surgere montes,  
utque duae dextra caelum totidemque sinistra               45  
parte secant zonae, quinta est ardentior illis,  
sic onus inclusum numero distinxit eodem  
cura dei, totidemque plagae tellure premuntur.  
quarum quae media est, non est habitabilis aestu;  
nix tegit alta duas; totidem inter utramque locavit               50  
temperiemque dedit mixta cum frigore flamma.  

<figure>
    <img src="/zonas.webp" alt="Zonas entre el cielo y la Tierra">
    <figcaption>Las zonas están divididas simétricamente entre el cielo y la Tierra, con una banda central más caliente, simbolizando el área ecuatorial, y otras zonas más frías hacia los extremos.</figcaption>
</figure> 

     Inminet his aer, qui, quanto est pondere terrae  
pondus aquae levius, tanto est onerosior igni.  
illic et nebulas, illic consistere nubes
iussit et humanas motura tonitrua mentes               55  
et cum fulminibus facientes fulgura ventos.  
     His quoque non passim mundi fabricator habendum  
aera permisit; vix nunc obsistitur illis,
cum sua quisque regat diverso flamina tractu,
quin lanient mundum; tanta est discordia fratrum.               60
Eurus ad Auroram Nabataeaque regna recessit
Persidaque et radiis iuga subdita matutinis;
vesper et occiduo quae litora sole tepescunt,
proxima sunt Zephyro; Scythiam septemque triones
horrifer invasit Boreas; contraria tellus               65
nubibus adsiduis pluviaque madescit ab Austro.
haec super inposuit liquidum et gravitate carentem
aethera nec quicquam terrenae faecis habentem.
     Vix ita limitibus dissaepserat omnia certis,
cum, quae pressa diu fuerant caligine caeca,               70
sidera coeperunt toto effervescere caelo;
neu regio foret ulla suis animalibus orba,
astra tenent caeleste solum formaeque deorum,
cesserunt nitidis habitandae piscibus undae,
terra feras cepit, volucres agitabilis aer.               75
     Sanctius his animal mentisque capacius altae
deerat adhuc et quod dominari in cetera posset:
natus homo est, sive hunc divino semine fecit
ille opifex rerum, mundi melioris origo,
sive recens tellus seductaque nuper ab alto               80
aethere cognati retinebat semina caeli.
quam satus Iapeto, mixtam pluvialibus undis,
finxit in effigiem moderantum cuncta deorum,
pronaque cum spectent animalia cetera terram,
os homini sublime dedit caelumque videre               85
iussit et erectos ad sidera tollere vultus:
sic, modo quae fuerat rudis et sine imagine, tellus
induit ignotas hominum conversa figuras.
     Aurea prima sata est aetas, quae vindice nullo,
sponte sua, sine lege fidem rectumque colebat.               90
poena metusque aberant, nec verba minantia fixo
aere legebantur, nec supplex turba timebat
iudicis ora sui, sed erant sine vindice tuti.
nondum caesa suis, peregrinum ut viseret orbem,
montibus in liquidas pinus descenderat undas,               95
nullaque mortales praeter sua litora norant;
nondum praecipites cingebant oppida fossae;
non tuba derecti, non aeris cornua flexi,
non galeae, non ensis erat: sine militis usu
mollia securae peragebant otia gentes.               100
ipsa quoque inmunis rastroque intacta nec ullis
saucia vomeribus per se dabat omnia tellus,
contentique cibis nullo cogente creatis
arbuteos fetus montanaque fraga legebant
cornaque et in duris haerentia mora rubetis               105
et quae deciderant patula Iovis arbore glandes.
ver erat aeternum, placidique tepentibus auris
mulcebant zephyri natos sine semine flores;
mox etiam fruges tellus inarata ferebat,
nec renovatus ager gravidis canebat aristis;               110
flumina iam lactis, iam flumina nectaris ibant,
flavaque de viridi stillabant ilice mella.
     Postquam Saturno tenebrosa in Tartara misso
sub Iove mundus erat, subiit argentea proles,
auro deterior, fulvo pretiosior aere.               115
Iuppiter antiqui contraxit tempora veris
perque hiemes aestusque et inaequalis autumnos
et breve ver spatiis exegit quattuor annum.
tum primum siccis aer fervoribus ustus
canduit, et ventis glacies adstricta pependit;               120
tum primum subiere domos; domus antra fuerunt
et densi frutices et vinctae cortice virgae.
semina tum primum longis Cerealia sulcis
obruta sunt, pressique iugo gemuere iuvenci.
     Tertia post illam successit aenea proles,               125
saevior ingeniis et ad horrida promptior arma,
non scelerata tamen; de duro est ultima ferro.
protinus inrupit venae peioris in aevum
omne nefas: fugere pudor verumque fidesque;
in quorum subiere locum fraudesque dolusque               130
insidiaeque et vis et amor sceleratus habendi.
vela dabant ventis nec adhuc bene noverat illos
navita, quaeque prius steterant in montibus altis,
fluctibus ignotis insultavere carinae,
communemque prius ceu lumina solis et auras               135
cautus humum longo signavit limite mensor.
nec tantum segetes alimentaque debita dives
poscebatur humus, sed itum est in viscera terrae,
quasque recondiderat Stygiisque admoverat umbris,
effodiuntur opes, inritamenta malorum.               140
iamque nocens ferrum ferroque nocentius aurum
prodierat, prodit bellum, quod pugnat utroque,
sanguineaque manu crepitantia concutit arma.
vivitur ex rapto: non hospes ab hospite tutus,
non socer a genero, fratrum quoque gratia rara est;               145
inminet exitio vir coniugis, illa mariti,
lurida terribiles miscent aconita novercae,
filius ante diem patrios inquirit in annos:
victa iacet pietas, et virgo caede madentis
ultima caelestum terras Astraea reliquit.               150
     Neve foret terris securior arduus aether,
adfectasse ferunt regnum caeleste gigantas
altaque congestos struxisse ad sidera montis.
tum pater omnipotens misso perfregit Olympum
fulmine et excussit subiecto Pelion Ossae.               155
obruta mole sua cum corpora dira iacerent,
perfusam multo natorum sanguine Terram
immaduisse ferunt calidumque animasse cruorem
et, ne nulla suae stirpis monimenta manerent,
in faciem vertisse hominum; sed et illa propago               160
contemptrix superum saevaeque avidissima caedis
et violenta fuit: scires e sanguine natos.
     Quae pater ut summa vidit Saturnius arce,
ingemit et facto nondum vulgata recenti
foeda Lycaoniae referens convivia mensae               165
ingentes animo et dignas Iove concipit iras
conciliumque vocat: tenuit mora nulla vocatos.
     Est via sublimis, caelo manifesta sereno;
lactea nomen habet, candore notabilis ipso.
hac iter est superis ad magni tecta Tonantis               170
regalemque domum: dextra laevaque deorum
atria nobilium valvis celebrantur apertis.
plebs habitat diversa locis: hac parte potentes
caelicolae clarique suos posuere penates;
hic locus est, quem, si verbis audacia detur,               175
haud timeam magni dixisse Palatia caeli.
     Ergo ubi marmoreo superi sedere recessu,
celsior ipse loco sceptroque innixus eburno
terrificam capitis concussit terque quaterque
caesariem, cum qua terram, mare, sidera movit.               180
talibus inde modis ora indignantia solvit:
'non ego pro mundi regno magis anxius illa
tempestate fui, qua centum quisque parabat
inicere anguipedum captivo bracchia caelo.
nam quamquam ferus hostis erat, tamen illud ab uno               185
corpore et ex una pendebat origine bellum;
nunc mihi qua totum Nereus circumsonat orbem,
perdendum est mortale genus: per flumina iuro
infera sub terras Stygio labentia luco!
cuncta prius temptanda, sed inmedicabile curae               190
ense recidendum, ne pars sincera trahatur.
sunt mihi semidei, sunt, rustica numina, nymphae
faunique satyrique et monticolae silvani;
quos quoniam caeli nondum dignamur honore,




# Derivadas

## dirimo

El verbo latino **"dirimō"** proviene de la combinación de dos elementos latinos:

- **"di-"**: un prefijo que puede indicar **separación** o **dirección en distintas partes**, lo que en este caso enfatiza la idea de **dividir** o **separar**.
- **"emō"**: un verbo que originalmente significaba **"tomar"** o **"adquirir"**, aunque en contextos derivados puede referirse a acciones como tomar algo en una dirección diferente o intervenir en algo.

Por tanto, **"dirimō"** etimológicamente significa **"separar tomando"** o **"deshacer algo que estaba unido"**, lo que explica su significado de **dividir**, **disolver**, o **poner fin** a algo.

Este verbo es parte de la tercera conjugación en latín y tiene un uso frecuente en textos para indicar la `resolución de disputas`, la `disolución de relaciones` o la `interrupción de procesos`.

## emico

Del verbo latino **"emicuit"** (de **"emico"**, "brillar", "destellar", "sobresalir") 

Ejemplo de palabras devivadas del mismo:

1. **"Eminente"** (del latín "eminens", que también tiene la raíz *"emico"*): algo o alguien que sobresale o destaca.
2. **"Emisión"** (del latín *"emissio"*, relacionado con salir o emitir).
3. **"Eminencia"** (del latín *"eminentia"*, que comparte la idea de sobresalir).

Estas palabras no son patrimoniales, sino más bien **cultismos**, que son términos que entran en la lengua más tarde con poca o ninguna evolución fonética.